---
title: 黄鹤楼赋
tags: [genius]
---

  南维高拱，极目楚天，北斗平临，尽收云梦，擒蛇望龟，金鹤驻足。北镇大江之惊涛，南安荆楚之黎庶，西接天府之膏腴，东连吴越之沃土。九省通衢，聚四方之英杰;唯楚有才，变历史之风云。雄胜岳阳楼，壮盖滕王阁，名冠群楼，享誉四海。


  重阳前后，岁在庚辰。阁楼高可摘星辰，四座雄而震龙伯。登崇阿于林阴，赋诗词于名楼。念太白之别情，感崔颢之乡愁;大浪千叠，疑周郎之雄兵;彤霞万里，惊赤壁之烈焰;苍松古槐，仰武穆之忠魂;香檀紫竹，慕屈子之高风。黄瓦红柱，鱼龙凌空。虹桥与仙楼齐名，涛声与金石共歌。高山流水，天下知音;千湖环绕，渔歌互答。微风不寒，拂面若杨柳之息;楚乐飘升，嘤嘤唤黄鹤归来。


  大江东去，烟波浩淼;朝暮之间，变幻万端。朝雾起而失晴川之树，暮霭笼而隐龟山之塔。白云红日，引百鸟来朝;朝晖落霞，逗江豚出水。楚天神韵，江城风采，虽东坡豪词，青莲佳句不能状其形貌，子安之赋，范公之文不能名其佳处也。


  古往今来，看英雄辈出;少年得志，知时运自创。朝读诗书，暮修人伦，展翅而上九万里，焉用好风频借力?我辈生遇其时，岂甘蓬蒿!少当益壮，当吞云吐雾于九天;志存高远，应击浪遏舟于中流。兴万里之江山，旺千年之社稷。


  璐，年方及笄，慕织锦之慧，叹咏絮之才，锥锋不利，敬毛遂之脱颖，班门弄斧，鄙义府之忧叹。有才必施，有策必献，不待杨意，不等三顾，怀鸿鹄之志，借六月之息，上九万里何难!我辈豪情，各领风骚。


